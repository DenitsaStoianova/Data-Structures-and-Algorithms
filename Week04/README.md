
# Седмица 4 - Стек (задачи с двусвързан списък)

Приложения

Имплементация с динамичен масив

Имплементация със свързан списък

***Използвайте структурата от данни стек за решаването на следните задачи:***

**Задача 1:**

Проверете дали елементите на даден двусвързан списък от стрингове са палиндроми.

```
Пример: 
Входен списък: ABCDCBA <=> TOCHCOT <=> ABA 
Резултат:  Yes
```

**Задача 2:**

Дефинирайте функция, която обръща всеки К елемента в двусвързан списък. Решете задачата по два начина - рекурсивно и със стек.

```
Пример: 
Входен списък: 1 <=> 2 <=> 3 <=> 4 <=> 5 <=> 6 <=> 7 <=> 8 <=> 9 <=> 10, К = 3
Резултат: 3 <=> 2 <=> 1 <=> 6 <=> 5 <=> 4 <=> 9 <=> 8 <=> 7 <=> 10
```

**Задача 3:**

Даден е двусвързан списък от стрингове. Всеки елемент от списъка се състои от отварящи и затварящи скоби. Напишете функция, която намира най-дългата последователност от балансирани скоби във всеки стринг и модифицира списъка като на мястото на низа записва намерената дължина.

```
Пример: 
Входен списък: ()() <=> (((() <=> (()())(() <=> ((()() <=> )))
Резултат: 4 <=> 2 <=> 6 <=> 4 <=> 0
```

**Задача 4:**

За всеки елемент от двусвързан списък да се намери първия най-голям елемент, намиращ се от дясната му страна и да се принтира получения резултат. Ако не е намерен най-голям елемент, то за такъв се приема -1. (задачата трябва да бъде решена с едно обхождане на списъка)

```
Пример:
Входен списък: 15 <=> 9 <=> 5 <=> 13
Резултат:  5 -> 13
           9 -> 13
           13 -> -1
           15 -> -1
```

**Задача 5:**

Дефинирайте функция, която намира елементите в двусвързан списък, които са по-големи от всички елементи, намиращи се вдясно от тях и съставя нов списък с намерените елементи, намиращи се в обратен ред на първоначалното им разположение във входния списък. (задачата трябва да бъде решена с едно обхождане на списъка)

```
Пример: 
Входен списък: 3 <=> 9 <=> 6 <=> 8 <=> 1 <=> 4 <=> 7 
Резултат: 7 <=> 8 <=> 9 
```
