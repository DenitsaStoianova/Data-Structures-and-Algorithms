# Седмица 5 - Стек (оценка на аритметичен израз, работа с  файлове)

***Напишете програма, която:***

**Задача 1:**

От текстов файл прочита низ, състоящ се от следните видове скоби “{“, “}”, “(“, “)”, “[“, “]”, проверява дали те са балансирани и извежда съответното съобщение на екрана.

```
Пример: 
Входящ низ: [()]{}{[()({})]()}		Входящ низ: {([)]}
Резултат: Balanced						    Резултат: Not balanced
```

**Задача 2:**

От текстов файл прочита низ, представляващ израз, който трябва да се пресметне. Приоритета на операциите е обозначен със скобите “(”, “)”. Получения резултат трябва да бъде записан с разделител “=” след първоначалния низ в същия файл. 

```
Пример: 
Входящ низ: (((2*4)-(1*2))/(9-7))
Резултат:  3
Резултат, записан във файла: (((2*4)-(1*2))/(9-7)) = 3
```

**Задача 3:**

От текстов файл прочита символен низ, който представлява математически израз в инфиксен вид, след това го преобразува в обратен полски запис - постфиксен вид, пресмята получения низ и го записа заедно с получения резултат в нов текстов файл. (в израза се допуска използването на скобите “(”, “)”) 

```
Примери:
Infix: 6+7*2-1*3			Infix: (3+5)*2
Postfix: 672*+13*-		Postfix: 35+2*
```

**Задача 4:**

От двоичен файл прочита компресиран низ, който трябва да се декомпресира и да се запише в друг двоичен файл. Полученият низ трябва да се валидира преди да бъде обработен. Компресираният низ не може да съдържа символи, различни от малки и големи букви. При срещане на число, последвано от скобите “[” “]”, низът, намиращ се вътре в тях трябва да бъде повторен толкова пъти, колкото е числото (декомпресирания низ трябва да съдържа само повторението на израза в скобите, числото и скобите не трябва да участват в записа му).

```
Примери:
ABCDD -> ABCDD
D4[GH]P -> DGHGHGHGHP
AB3[C]2[ML] -> ABCCCMLML
AD3[KM2[F]3[B]] -> ADKMFFBBBKMFFBBBKMFFBBB
```
