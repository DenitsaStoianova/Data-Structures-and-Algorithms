# Седмица 8 - Решаване на общи задачи (Подготовка за контролно №1)

**Задача 1: Двусвързан списък**

Даден е двусвързан списък, който първоначално е сортиран, а след това върху него са направени определен брой ротации. Намерете колко ротации са направени върху списъка, след това го модифицирайте, така че да изглежда в сортиран вид и вмъкнете броя на ротациите на подходящото място в сортирания списък. 

```
Пример:
Входен списък:
5 <=> 6 <=> 7 <=> 1 <=> 2 <=> 3 <=> 4
Брой ротации: 3
Резултат: 1 <=> 2 <=> 3 <=> 3 <=> 4 <=> 5 <=> 6 <=> 7

Входен списък:
12 <=> 16 <=> 17 <=> 20 <=> 3 <=> 7 <=> 10
Брой ротации: 4
Резултат: 3 <=> 4 <=> 7 <=> 10 <=> 12 <=> 16 <=> 17 <=> 20
```

**Задача 2:**

Напишете функция, която получава два двусвързани списъка, които се състоят от char елементи. Проверете дали всеки от тях е получен от сортиран възходящо списък, който е разделен на две части, чиито места са разменени. Ако някой от списъците не отговаря на условието – изведете съответното съобщение на екрана. В случай, че списъците са коректни ги слейте в сортиран възходящо списък.

```
Пример:
Входни списъци:
A <=> B <=> C <=> D
I <=> J <=> K <=> E <=> F <=> G <=> H
Резултат:
A <=> B <=> C <=> D <=> E <=> F <=> G <=> H <=> I <=> J

Входни списъци:
O <=> A <=> B <=> C 
H <=> K <=> B <=> D <=> F <=> G <=> I
Резултат:
Second list is not correct.
```

**Задача 3: Стек**

Напишете програма, която оценява прост аритметичен израз. Изразът представлява условен оператор, който е записан в текстов файл по посочения по-долу начин. Ако бъде оценен до истина, то на екрана трябва да бъде изведен съответният текст, намиращ се в тялото на IF, а в противен случай – се извежда текста след ELSE. Изразът се състои от цифри, които трябва да се сравнят с операторите >, >=, <, <=, ==, !=. Отделните сравнения са разделени с логическите оператори и/или, записани като AND/OR. За улеснение, приоритета на операциите е обозначен със скобите “(” “)”.

```
Пример:
IF ( 5 < 6 AND ( 9 > 10 OR 8 != 2 ))
Expression is evaluated to true.
ELSE
Expression is not true.
Резултат:
Expression is evaluated to true.
```
